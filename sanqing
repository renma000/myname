原夫浑沦之未判，神灵之未植，而为冥妙之本者，“道”也。大道，莫穷其根本，莫测其津涯，而有大圣人禀之而于其间。故谓之“无始”者，即“太上”也。太上生乎“无始”，起手“无因”，为万道之先，元炁之祖也。无光无象，无色无声，无宗无绪，无师无上，幽幽冥冥，其中有精，其精甚真，弥纶无外，故称“大道”。
太上老君者，大道之主宰，万教之宗元，出乎太无之先，起乎无极之源，终乎无终，穷乎无穷者也。
道教最高信仰是“道”又称“太上无极大道”，“道”无始无终、无形无相、无边无际、无师无上的永恒存在。
太上为道之祖，在乎三清之前，象帝之先！太上乃清静虚无之神，玄元至德之尊，称名曰“道”。
太上老君曰：道出於无形，无名无声，无色无味。淡然以虚无为宗，自然为生，以清微玄元之气为本，有无极之功。无表无裹，亦无上下，无有前后，静为一体，先天地而生。其要妙广远弥漫，不可得名，故字之曰道。
太上老君，元炁之根，造化真宗，体任自然。自然者，道也。强为之容即老君。以虚无为道，灵元为性，清空寥廓，晃朗太玄，含孕于空洞寥落之外，莽荡玄虚之中，寂寞无里，不可称量。
《老子想尔注》：“道”散形为气，聚形为太上老君。道就是太上老君。太上散形为混沌元气，聚形为无极大道。或言虚无，或言自然，或言无名，皆同一身。”
太上老君，生年无始，起手无因，为万物之先，元气之祖。鸿洞演律于无光象声色微始之中，自然而生。
